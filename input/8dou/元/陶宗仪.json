{
    "dynasty": "元",
    "poet": "陶宗仪",
    "poem": [
        {
            "title": "月下笛 赋落梅 以上景印元人十种诗本人南村",
            "content": "东阁诗悭，西湖梦残，好音难托。香消玉削。早孤标顿非昨。阿谁底事频横笛，不道是、江南摇落。向空阶闲砌，天寒日暮，病鹤轻啄。情薄。东风恶。试快觅飞琼，共翔寥廓。冰魂漠漠，谩怜金谷离索。有时巧缀双蛾绿，天做就、宫妆绰约。待一点脆圆成，须信和羹问却。",
            "comment": ""
        },
        {
            "title": "露华 赋碧桃，用南湖韵",
            "content": "武陵夜寂。记露影璇空，一笑曾识。素脸晕铅，巧把黛螺轻幂。莫是歌渡烟江，浣却旧家颜色。还又讶，深宫绀袖，唾花犹湿。问他阿母消息。甚落莫梨云，青鸟难觅。不比锦红轻薄，容易狼籍。嫩绿护出溪头，谁顾采香仙客。春晚也，频温玉笙是得。",
            "comment": ""
        },
        {
            "title": "念奴娇 九日有感，次友人韵",
            "content": "黄花白发，又匆匆佳节，感今怀昔。雨覆云翻无限态，故国寒烟榛棘。杜老飘零，沈郎瘦损，此意天应识。划然长啸，不知身是孤客。呼酒漫＊清愁，玉奴频劝，两脸添春色。眼底平生空四海，倦拂红尘风＊。戏马台荒，龙山人老，往事休追惜。山林无恙，也须容我高屐。",
            "comment": ""
        },
        {
            "title": "南浦 会波村，在松江城北三十里。其西九山",
            "content": "水兼九山南过村外，以入于海。而沟塍畎浍，隐翳竹树间。春时桃花盛开，难犬之声相闻，殊有武陵风概，隐者停云子居焉。一舟曰水光山色，时放乎中流，或投竿，或弹琴，或呼酒独酌，或哦咏陶谢韦柳诗，殆将与功名相忘，尝坐余舟中茗供，襟抱清旷，不觉度成此曲。主人即谱入中吕调，命洞箫吹之，与童子权歌相答，极鸥波缥缈之思云如此好溪山，羡云屏九叠，波影涵素。暖翠隔红尘，空明里，着我扁舟容与。高歌鼓＊，鸥边长是寻盟去。头白江南，看不了，何况几番风雨。画图依约天开，荡清晖，别有越中真趣。孤啸拓蓬窗、幽情远，都在酒瓢茶具。水＊摇，晚月明，一笛潮生浦。欲问渔郎无恙否。四首武陵何许",
            "comment": ""
        },
        {
            "title": "一萼红 赋红梅，次郭南湖韵",
            "content": "水云乡。又南枝逗暖，绰约汉宫妆。春艳浓分，朱铅浅试，翠袖独倚修篁。想应道东风料峭，翦霞彩，零乱补绡裳。勾漏尊真，丹丘授诀，傲睨冰霜。毕竟孤标还在，纵夭桃繁杏，难侣寒香。玛瑙坡头，珊瑚树底，江南别是春光。且莫倚、高楼玉管，怕轻盈飞处误刘郎。依旧小窗疏影，",
            "comment": ""
        },
        {
            "title": "木阑花慢 次胡笔峰迁居韵",
            "content": "占中山一＊，云＊霭，水萦纡。便小理蔬畦，深锄菊圃，细＊花衢。平生几番卜隐，到而今、方称列仙＊。问字溪翁载酒，执经弟子将军。猗欤。心迹混樵渔。安用绝交书。向石上围棋，松阴捣叶，乐意偏殊。当年辋川图画，有林泉、如此更何如。旋买良田种秫，只知吾爱吾庐。",
            "comment": ""
        }
    ]
}