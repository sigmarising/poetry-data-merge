{
    "dynasty": "元",
    "poet": "郯韶",
    "poem": [
        {
            "title": "清平乐 玉山名胜集",
            "content": "湘云微度。六曲朱阑暮。帘外香飘梅子树。知有王孙索句。谁将琼＊吹霞。柳花飞过东家。说与门前去马。断肠休为琵琶。",
            "comment": ""
        },
        {
            "title": "郑蒙泉炼师子午谷图",
            "content": "子真今住子午谷，乃在蛟门西复西。绕屋长松落晴雪，倚天绝壁立丹梯。春回大壑三芝秀，月满空山一鹤栖。归去看图望瀛海，定应沐发候天鸡。",
            "comment": ""
        },
        {
            "title": "题渔家壁",
            "content": "漫郎家住黄泗浦，闲看飞花坐北窗。渡口青山高似屋，门前潮水直通江。垂杨系艇已千尺，春鲤上盘才一双。野老相过无一事，白头喜对酒盈缸。",
            "comment": ""
        },
        {
            "title": "次韵陆友仁吴中览古",
            "content": "赤阑桥下记停桡，细雨菰蒲响莫潮。说与行人莫回首，故宫烟柳正萧萧。",
            "comment": ""
        },
        {
            "title": "送僧归严陵",
            "content": "春船上濑急，归路石溅溅。白石百花静，清江初月圆。偶逢林下叟，为话竹间禅。明发遥相忆，青山生莫烟。",
            "comment": ""
        },
        {
            "title": "题宋氏绿野庄",
            "content": "莫泊兰陵郡，朝过绿野庄。飞花渡江阔，垂柳荫门长。扫地春阴合，梳头荷气凉。几时重著屐，来此话沧浪。",
            "comment": ""
        }
    ]
}