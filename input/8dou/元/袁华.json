{
    "dynasty": "元",
    "poet": "袁华",
    "poem": [
        {
            "title": "水调歌头 宴顾仲瑛金影亭赋桂 玉山名胜集",
            "content": "山横眉黛浅，云拥髻鬟愁。天香笑携满袖，曾向广寒游。素腕光摇宝钏，金缕声停象板，歌罢不胜秋。十指露春笋，佯整玉搔头。记钱塘，朝载酒，夜藏钩。青衫断肠司马，消减旧风流。三百六桥春色，二十四番花信，重会在苏州。水调按新曲，明月照高楼。",
            "comment": ""
        }
    ]
}