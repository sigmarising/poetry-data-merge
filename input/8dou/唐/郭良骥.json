{
    "dynasty": "唐",
    "poet": "郭良骥",
    "poem": [
        {
            "title": "自苏州至望亭驿有作",
            "content": "南浦菰蒲绕白蘋，东吴黎庶逐黄巾。野棠自发空流水，江燕初归不见人。远岫依依如送客，平田渺渺独伤春。那堪回首长洲苑，烽火年年报虏尘。",
            "comment": ""
        },
        {
            "title": "邺中行",
            "content": "年去年来秋更春，魏家园庙已成尘。只今惟有西陵在，无复当时歌舞人。",
            "comment": ""
        }
    ]
}