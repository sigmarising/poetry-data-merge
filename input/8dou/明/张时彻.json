{
    "dynasty": "明",
    "poet": "张时彻",
    "poem": [
        {
            "title": "天池寺",
            "content": "我向空中拾瑶草，翩翩使节来何好。白云迷路合复开，星河挂户夜长晓。朝来风雨暮来晴，曲岭回回碧草迎。芙蓉昼见金银气，宝塔宵看舍利明。文殊台前百尺松，枝枝诘曲盘虬龙。松根云雾须臾起，化作天边千万峰。滚滚长江白练飞， 岩石壁青天围。神仙洞口一经过，丹砂却上绿萝衣。夜半山腰震雷起，白龙下饮天池水。俄然吐作山下云，疾风化雨三千里。",
            "comment": ""
        }
    ]
}