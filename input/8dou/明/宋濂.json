{
    "dynasty": "明",
    "poet": "宋濂",
    "poem": [
        {
            "title": "题李易安书琵琶行",
            "content": "佳人薄命纷无数，岂独浔阳老商妇。青衫司马太多情，一曲琵琶泪如雨。此身已失将怨谁？世间哀乐长相随。易安写此别有意，字字欲诉中心悲。永嘉陈侯好奇士，梦里谬为儿女语。花颜国色草上尘，朽骨何堪污唇齿。生男当如鲁男子，生女当如夏侯女。千载秽迹吾欲洗，安得浔阳半江水！",
            "comment": ""
        },
        {
            "title": "皇仙引",
            "content": "横塘风断愁红浅，旧燕衔春春信满。鹤驭遥空不可攀，绣扆斜张香梦懒。暖萧不到茱萸帐，宝露空薄五云盌。风前白鬓几人悲，万里青蘋一时晚。铜仙含泪辞青琐，渺渺空嗟西日短。弱川无力不胜肮，骑龙难到白云乡。玉棺琢成已三载，欲葬神仙归北邙。",
            "comment": ""
        },
        {
            "title": "越歌",
            "content": "恋郎思郎非一朝，好似并州花剪刀。一股在南一股北，几时裁得合欢袍？",
            "comment": "【注释】这首诗采用浙江地区民歌形式，用夸张手法，写出封建社会中妇女向往婚姻自由的心情。  【解释】①并州--今山西省太原市一带，古代以产刀剪著名。②合欢袍--指婚服，袍上绣有成双配对的花鸟鱼虫图案，象征美满婚姻。这两句是错问剪刀何时裁成合欢袍，表示久恋的妇女渴望早日成婚。 "
        },
        {
            "title": "渊明祠",
            "content": "官航晚泊浔阳郭，把酒长怀靖节贤。折腰竟辞彭泽米，攒眉宁种远公莲。归来松菊开三径，老去柴桑受一廛。晋代衣冠谁避世，刘家社稷自书年。虽云富贵非吾愿，已有清高独尔伟。千载令人吊遗迹，好山青立县门前。",
            "comment": ""
        }
    ]
}