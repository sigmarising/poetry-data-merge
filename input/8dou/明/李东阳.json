{
    "dynasty": "明",
    "poet": "李东阳",
    "poem": [
        {
            "title": "游岳麓寺",
            "content": "危峰高瞰楚江干，路在羊肠第几盘？肆树松杉双径合，四山风十一僧寒。平沙浅草连天远，落日孤城隔水看。蓟北湘南俱入眼，鹧鸪声里独凭栏。",
            "comment": ""
        },
        {
            "title": "咏黄山寄程太守式之",
            "content": "怀君旧是云中守，归去黄山尚卧云。欲借剪刀峰下景，好裁一半与平分。",
            "comment": ""
        },
        {
            "title": "九日渡江",
            "content": "秋风江口听鸣榔，远客归心正渺茫。万里乾坤此江水，百年风日几重阳。烟中树色浮瓜步，城上山形绕建康。直过真州更东下，夜深灯影宿维扬。",
            "comment": ""
        }
    ]
}