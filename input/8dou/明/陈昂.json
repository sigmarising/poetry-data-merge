{
    "dynasty": "明",
    "poet": "陈昂",
    "poem": [
        {
            "title": "夜泊",
            "content": "此地知何处？扁舟系小亭。孤村低卧水，野屋大于瓶。却少犁锄乐，尚余锋镝腥。白头万里客，仰愧老人星。",
            "comment": ""
        },
        {
            "title": "赋新繁周表权如诏亭",
            "content": "封典宠岩穴，褒言华日星。其谁尽如诏，何暇更名亭。公昔善教子，家传惟治经。当年云榜揭，今日玺书形。籍已贵同省，坐应尝隔屏。公馀褫簪綍，彩服戏家庭。",
            "comment": ""
        }
    ]
}