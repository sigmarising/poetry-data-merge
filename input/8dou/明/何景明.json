{
    "dynasty": "明",
    "poet": "何景明",
    "poem": [
        {
            "title": "鲥鱼",
            "content": "五月鲥鱼已至燕，荔枝卢橘未能先。赐鲜遍及中珰第，荐熟应开寝庙筵。白日风尘驰驿骑，炎天冰雪护江船。银鳞细骨堪怜汝，玉箸金盘敢望传。",
            "comment": ""
        },
        {
            "title": "侠客行",
            "content": "朝入主人门，暮入主人门，思杀主雠谢主恩。主人张镫夜开宴，千金为寿百金饯。秋堂露下月出高，起视厩中有骏马，匣中有宝刀。拔刀跃马门前路，投主黄金去不顾。",
            "comment": ""
        }
    ]
}