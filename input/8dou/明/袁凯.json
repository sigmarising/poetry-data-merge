{
    "dynasty": "明",
    "poet": "袁凯",
    "poem": [
        {
            "title": "己未九日，对菊大醉，戏作四首",
            "content": "老夫爱此黄金蕊，儿子须将白酒赊。直到残阳下天去，更添灯火照欹斜。",
            "comment": ""
        },
        {
            "title": "京师得家书",
            "content": "江水三千里，家书十五行。行行无别语，只道早还乡。",
            "comment": ""
        },
        {
            "title": "白燕",
            "content": "故国飘零事已非，旧时王谢见应稀。月明汉水初无影，雪满梁园尚未归。柳絮池塘香入梦，梨花庭院冷侵衣。赵家姊妹多相忌，莫向昭阳殿里飞。",
            "comment": ""
        }
    ]
}