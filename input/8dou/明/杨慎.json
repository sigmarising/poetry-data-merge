{
    "dynasty": "明",
    "poet": "杨慎",
    "poem": [
        {
            "title": "滇海曲",
            "content": "海滨龙市趁春畲，江曲鱼村弄晚霞。孔雀行穿鹦鹉树，锦莺飞啄杜鹃花。",
            "comment": ""
        },
        {
            "title": "滇海曲",
            "content": "梁王阁榭水中央，乌鹊双星带五潢，跨海虹桥三十里，广寒宫殿夜飘香。",
            "comment": ""
        },
        {
            "title": "转应曲",
            "content": "银烛。银烛。锦帐罗帏影独。离人无语消魂。细雨斜风掩门。门掩，门掩，数尽寒城更点。",
            "comment": ""
        },
        {
            "title": "临江仙",
            "content": "滚滚长江东逝水，浪花淘尽英雄。是非成败转头空。青山依旧在，几度夕阳红。白发渔樵江渚上，惯看秋月春风。一壶浊酒喜相逢。古今多少事，都付笑谈中。",
            "comment": "【注释】这首词被罗贯中引作《三国演义》的开场词，结果名扬四海，倒没有几个人知道原作者是谁了。"
        },
        {
            "title": "少年游",
            "content": "红稠绿暗遍天涯，春色在谁家？花谢人稀，柳浓莺懒，烟景属蜂衙。 日长睡起无情思，帘外夕阳斜。带眼频移，琴心慵理，多病负年华。",
            "comment": ""
        }
    ]
}